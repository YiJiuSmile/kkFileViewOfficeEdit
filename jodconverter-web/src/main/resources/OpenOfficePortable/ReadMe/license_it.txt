---------------------------------------------------------------------
winPenPack Project § X-Software collection
Copyright © 2005-2013 Danilo Leggieri and winPenPack Development Team
---------------------------------------------------------------------

http://www.winpenpack.com
winpenpack@gmail.com
winPenPack License Agreement:
http://www.winpenpack.com/main/page.php?5


================================================================
winPenPack License Agreement v1.1 (ultima revisione: 10.04.2011)
================================================================


------
Indice
------
1. Introduzione
2. Descrizione dei materiali prodotti
3. Linee generali di licenza e copyright
4. Utilizzo dei marchi
5. Redistribuzione dei materiali in forma non modificata
6. Opere derivate, modifiche e redistribuzione in forma modificata
7. Attribuzione della paternità
8. Avviso di violazione di marchi e copyright
9. Rinuncia alla garanzia e limitazione di responsabilità



1. Introduzione
---------------
Leggere il file wpp_info_it.txt



2. Descrizione dei materiali prodotti
-------------------------------------

a) winPenPack

   winPenPack è un ambiente applicativo composto da Software Liberi, modificati per
   poter essere eseguiti da un pendrive USB, senza dover essere installati;
   è un sistema all'interno del quale software, documenti, file di inizializzazione
   e file .xml sono perfettamente integrati fra loro in modo da formare un ambiente
   applicativo omogeneo. I software portatili inclusi nel winPenPack non hanno necessità
   di installazione, non scrivono le impostazioni nel computer ospitante e possono
   essere trasportati da un computer all'altro tramite un qualsiasi supporto di
   memorizzazione esterno, come hard disk removibili o pendrive USB.
   Sono già configurati e pronti all'uso, divisi per categoria e avviabili
   attraverso un pratico menù principale simile al menù Start di Windows, il
   winPenPack Launcher. winPenPack è distribuito nelle edizioni Flash Essential,
   Flash 2Gb, Flash School, Flash Web e Flash Game.


b) X-Software

   I programmi definiti X-Software, distribuiti in formato .zip ed .exe sui nostri
   server o presenti su altri server, sono ideazione e creazione del Team di
   sviluppo. Ciascun X-Software si compone di un launcher, X-Launcher, che permette
   di modificare a piacimento le opzioni d'avvio dei programmi allo scopo di renderli
   portabili, il quale avvia un programma originariamente non portabile attraverso
   un file .ini di configurazione. Gli X-Software, X-Launcher e i file .ini realizzati
   per le portabilizzazioni sono opera del Team di sviluppo e costituiscono parte
   integrante di winPenPack.


c) winPenPack Menù

   winPenPack Menù (o winPenPack Launcher) è il menù che avvia le applicazioni di 
   winPenPack, opera realizzata dal Team di sviluppo per il progetto.


d) Portable Software

   I Portable Software sono programmi che possono essere eseguiti nel computer
   ospitante senza lasciare tracce della loro esecuzione. Si tratta generalmente di
   direct link a file presenti sui siti del produttore che non risiedono sui nostri server,
   vengono solo individuati e segnalati nelle relative pagine per un eventuale download.


e) Sito web e documentazione

   Il dominio ufficiale del progetto è winpenpack.com con mirror su winpenpack.it, 
   winpenpack.org, winpenpack.info, winpenpack.eu e winpenpack.net. Il progetto è 
   ospitato anche su SourceForge (http://sourceforge.net/projects/winpenpack/). Il 
   sito accoglie i winPenPack, i programmi, il codice sorgente, i file di 
   configurazione e tutta la documentazione realizzata dal Team di sviluppo, dai 
   collaboratori e dalla community.


f) Codice sorgente e sviluppo

   E' possibile contribuire alla crescita del progetto sviluppando ulteriormente
   i componenti di winPenPack. Il codice sorgente è disponibile nelle rispettive
   pagine di download.

   Codice sorgente di winPenPack - Repository di SourceForge:
   http://winpenpack.svn.sourceforge.net/viewvc/winpenpack/

   Per collaborare allo sviluppo dei componenti di winPenPack, fare riferimento
   alle relative sezioni del forum.

   Sviluppo X-Software:
   http://www.winpenpack.com/main/e107_plugins/forum/forum_viewforum.php?5

   Sviluppo winPenPack menù:
   http://www.winpenpack.com/main/e107_plugins/forum/forum_viewforum.php?4




3. Linee generali di licenza e copyright
----------------------------------------

Il progetto accoglie documenti, testi, idee e materiale protetto dal diritto
d'autore e software rilasciato sotto diverse licenze. Ciascun componente, software,
launcher, file di configurazione (.xml .ini) e di documentazione, è regolato dalla
rispettiva licenza ed è copyright dei rispettivi autori. I materiali prodotti dal
Team di sviluppo, salvo diverse indicazioni, sono rilasciati sotto GNU General
Public License. X-Launcher e winPenPack launcher, opere originali del Team di
sviluppo e parti integranti di winPenPack, sono rilasciati sotto GNU General
Public License. Relativamente agli X-Software, il programma associato al launcher
è di proprietà del rispettivo autore, limitandosi winPenPack alla sola opera di
portabilizzazione, ed è regolato dalla rispettiva licenza. I Portable Software,
inclusi nei winPenPack o segnalati nella sezione download del sito, sono di proprietà
dei rispettivi autori e sono regolati dalle rispettive licenze. Tutti i contenuti
del sito e la documentazione, salvo diverse indicazioni, sono pubblicati sotto Licenza
Creative Commons (Attribuzione-Non commerciale-Non opere derivate 3.0 -
http://creativecommons.org/licenses/by-nc-nd/3.0/deed.it).




4. Utilizzo dei marchi
----------------------

a) Marchi dei programmi inclusi in winPenPack e negli X-Software

   Si riconoscono marchi registrati e nomi commerciali ai legittimi proprietari.
   Per maggiori dettagli leggere le note supplementari su marchi e copyright 
   al punto 8.


b) Marchi di winPenPack

   Il loghi e i marchi "winPenPack" e "winPenPack - X-Software collection" non 
   possono essere utilizzati in prodotti o servizi diversi da quelli forniti da 
   winPenPack, nè possono essere utilizzati in modo da confondere gli utilizzatori 
   o screditare winPenPack. Fra i nostri materiali, quelli rilasciati sotto GNU 
   General Public License possono essere redistribuiti gratuitamente in forma NON 
   modificata senza violare in alcun modo il marchio "winPenPack". Benchè la GNU 
   General Public License garantisca il diritto di creare e distribuire opere 
   derivate basate sui nostri materiali, non attribuisce però il diritto di associare 
   il marchio "winPenPack" a tali prodotti. Pertanto, non è possibile utilizzare i 
   marchi di winPenPack per le opere derivate se non previa autorizzazione scritta da 
   parte del winPenPack Team, nè è possibile utilizzarli per scopi commerciali.




5. Redistribuzione dei materiali in forma NON modificata
--------------------------------------------------------

E' autorizzata la redistribuzione e la divulgazione dei materiali di winPenPack in 
forma NON modificata (i setup e gli archivi .zip ufficiali degli X-Software rilasciati 
sotto le licenze open source, i setup e gli archivi .zip non modificati dei winPenPack 
scaricabili da winpenpack.com, X-Launcher, il winPenPack Launcher e la documentazione) 
su mirror diversi da quelli ufficiali, in DVD allegati a riviste, siti web e sotto
qualsiasi altra forma, a condizione che venga riconosciuta e specificata chiaramente 
la paternità dell'opera originale, facendo espressamente riferimento a winPenPack ed 
indicando sempre un link a winpenpack.com in pubblicazioni, testate giornalistiche, 
riviste specializzate, siti web e ogni altro canale informativo. Non è consentita la 
vendita a scopo di lucro dei materiali (in forma modificata e non modificata) 
contenenti il marchio winPenPack.
Gli X-Software contenenti programmi Freeware sono stati realizzati previa autorizzazione
dei rispettivi autori; tale autorizzazione è valida solo nei confronti di winPenPack e
non degli utilizzatori, pertanto, qualsiasi altra forma di redistribuzione diversa dalla
nostra e senza l'autorizzazione dei rispettivi autori potrebbe essere considerata illegale.
I Portable Software, di proprietà dei rispettivi autori, possono essere redistribuiti
secondo le previsioni delle singole licenze. Il materiale presente sul sito
winpenpack.com (testi, .pdf, tutorials, etc.), anche se liberamente scaricabile,
può essere redistribuito solo in forma NON modificata e deve necessariamente citare
la fonte titolare dei diritti, oltre che attribuire la paternità dell'opera originale,
qualora pubblicato su testate giornalistiche, riviste specializzate, siti web e ogni
altro canale informativo.




6. Opere derivate, modifiche e redistribuzione in forma modificata
------------------------------------------------------------------

E' lecito modificare i materiali di winPenPack rilasciati sotto GNU General Public
License, o licenze simili e compatibili, creando perciò opere derivate, e copiare
o distribuire tali modifiche a patto che sia indicato chiaramente che si tratta
di copie modificate e la data di ogni modifica.

Il Team di sviluppo considera opere derivate:

a) le suite di programmi portatili che utilizzano il menù di
   winPenPack modificato;

b) le suite di programmi portatili contenenti software derivati
   dagli X-Software o che includono programmi portabilizzati tramite
   X-Launcher, a prescindere dall'utilizzo totale o parziale dei
   file .ini reperibili su winpenpack.com;

c) i programmi derivati dagli X-Software inclusi nelle distribuzioni
   ufficiali di winPenPack o presenti nella sezione download di
   winpenpack.com;

d) i programmi portabilizzati tramite X-Launcher, a prescindere
   dall'utilizzo totale o parziale dei file .ini reperibili su
   winpenpack.com.



Le opere derivate:

a) non possono includere loghi e marchi ufficiali appartenenti a
   winPenPack e/o falsi riferimenti riconducibili a winPenPack che
   possano confondere l'utilizzatore; non devono contenere il nome
   winPenPack (ad esempio, X-winPenPack, winPenPack Plus, winPenPack
   Mod, etc..), nè altri nomi simili che possano essere confusi con
   winPenPack (ad esempio, win-PenPack, winPenPak, winPenPach, etc..);

b) devono indicare chiaramente che l'opera derivata si basa su
   winPenPack, e/o su uno dei suoi componenti, includendo le note
   di copyright che attribuiscono chiaramente la paternità dell'opera
   originale, appartenente a winPenPack e ai suoi autori, come 
   specificato dalla GNU General Public License;

c) devono includere tutte le indicazioni di copyright originali
   inalterate così come e dove sono state riposte, ad esempio nei
   file .ini associati agli X-Software, negli splash screen e nei 
   box about, e aggiungendo il copyright dell'autore delle modifiche 
   e la data di ogni modifica dopo il copyright originale, così 
   come previsto dalla GNU General Public License;

d) devono essere rilasciate con una licenza simile a quella di
   winPenPack e comunque compatibile con le licenze open source
   ed essere corredate del codice sorgente completo o accompagnate
   dalle informazioni su come ottenerlo.



L'utente può:

a) usare gratuitamente e legalmente i winPenPack ufficiali, i
   software e i materiali regolati dalle licenze open source
   dove preferisce (casa, scuola, ufficio, etc.);

b) farne legalmente copie per amici, parenti o chiunque altro;

c) utilizzare copie modificate di winPenPack per progetti ed
   iniziative personali o realizzare e distribuire opere derivate
   dai winPenPack ufficiali, dagli X-Software e dal materiale
   prodotto dal Team, indicando chiaramente, secondo i termini
   esposti, che si tratta di copie modificate basate su winPenPack
   e/o sui suoi componenti.


Il Team di sviluppo è aperto a possibili collaborazioni finalizzate a
creare software e collezioni personalizzate. Relativamente alle modifiche
degli X-Software contenenti programmi Freeware, valgono le stesse indicazioni
del punto 5. I Portable Software, rilasciati sotto licenza "Freeware",
"Freeware per uso personale" e sotto le licenze open source (GPL, LGPL, MPL,
etc.), possono essere modificati secondo le previsioni delle singole licenze.




7. Attribuzione della paternità
-------------------------------

Riteniamo che per il nostro lavoro, svolto quotidianamente in forma del
tutto gratuita, il riconoscimento della paternità dell'opera sia la
gratificazione necessaria ad assicurarne la prosecuzione. Per questo
motivo chiediamo a chiunque distribuisca winPenPack o i suoi componenti
in forma NON modificata e agli autori di opere derivate basate su winPenPack,
sul winPenPack menù, sugli X-Software o su X-Launcher, di fare chiaramente
riferimento al progetto winPenPack e ai suoi autori tramite un link a 
winpenpack.com nei file sorgente e di documentazione acclusi ai pacchetti 
software e nelle pagine del sito web che ospita e distribuisce le opere derivate.
Con queste indicazioni non intendiamo limitare la libertà e il diritto di
utilizzare e modificare i nostri materiali, di cui rendiamo disponibile il
codice sorgente al fine di incentivarne lo sviluppo, ma desideriamo che si
operi collaborativamente nel rispetto delle licenze e del diritto d'autore.
Per maggiori dettagli leggere anche le note supplementari su marchi e 
copyright al punto 8.




8. Avviso di violazione di marchi e copyright
---------------------------------------------

I programmi utilizzati per la realizzazione delle relative versioni portatili 
sono software rilasciati esclusivamente sotto le licenze open source e vengono 
associati agli X-Software generalmente in forma decompressa (archivio zip o 
setup estratto) e non modificata, più raramente in forma modificata.

Alcune immagini presenti nel sito, nelle schede download e negli splash screen 
dei programmi sono opera originale del winPenPack Team, altre nascono dalla 
modifica di immagini open source preesistenti, ed altre ancora, rilasciate 
sempre sotto le licenze open source (GPL/LGPL, etc..), vengono scaricate dai 
siti dei programmi originali o da siti che distribuiscono immagini sotto licenza 
libera (ad esempio http://iconlet.com) e vengono utilizzate in forma non modificata.

E' nostra intenzione fare ogni sforzo per rispettare le licenze dei programmi, 
delle immagini e i diritti sui marchi. Tuttavia, nonostante i nostri sforzi, 
e a causa di fattori indipendenti dalla nostra volontà, potrebbero comunque 
essere rilevate violazioni. A tal proposito, se l'autore di un'immagine, di 
un software o di qualsiasi altro materiale presente su winPenPack ritenesse 
che questo sia stato utilizzato in modo non consentito, o se rilevasse che 
il proprio diritto d'autore, marchio, nome commerciale, copyright sia stato 
violato, è invitato gentilmente a segnalare il problema al Team di sviluppo 
che provvederà prontamente ad apportare gli aggiustamenti del caso.




9. Rinuncia alla garanzia e limitazione di responsabilità
---------------------------------------------------------

winPenPack, gli X-Software e tutti i componenti di winPenPack sono 
distribuiti SENZA ALCUN TIPO DI GARANZIA, NÉ ESPLICITA NÉ IMPLICITA, incluse, 
ma non limitate a, le garanzie di COMMERCIABILITA' o di UTILIZZABILITA' PER 
UN PARTICOLARE SCOPO, come specificato dalla GNU General Public License. 
In nessun caso i detentori del copyright, o qualunque altra parte che modifica 
e/o distribuisce i software e/o materiali di winPenPack secondo le condizioni 
precedenti, possono essere ritenuti responsabili nei confronti del licenziatario 
per eventuali danni. Gli autori di winPenPack non possono ritenersi responsabili 
delle opere derivate. Nessun autore di opere derivate potrà presentarsi come 
ideatore o realizzatore di winPenPack. Non è possibile reclamare la proprietà 
esclusiva o intellettuale di winPenPack, appartenente a Danilo Leggieri, già 
protetta dal diritto d'autore.
